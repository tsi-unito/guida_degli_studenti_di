Appunti di Alessandro Salerno
Lezioni 1-3 Prof. J. Seiler

## Funzioni
Una funzione $f \ : \ A \to B$ è una relazione tra l'insieme $A$ (dominio) e l'insieme $B$ (codominio) che rispetta due proprietà fondamentali:
- Funzionalità: la funzione restituisce uno ed un solo valore ($|f(\{a \in A\})| = 1$)
- Ovunque definita: per ogni elemento del dominio esiste un'immagine ($f(\{a \in A\}) \neq \emptyset \ \forall a \in A$)

Una funzione può essere:
- Suriettiva: se l'insieme delle immagini di $f$ corrisponde con il codominio di $f$, ossia $f(A) = B$ 
- Iniettiva: se elementi distinti del dominio producono immagini distinte della funzione (non esistono $y$ ripetute), ossia $f(a_1 \in A) \neq f(a_2 \in A) \ \forall a_1 \neq a_2 \in A$
- Biiettiva: se è sia suriettiva che iniettiva

Il comportamento delle funzioni deve essere definito. Le funzioni sono comunemente definite con espressioni il cui valore dipende dagli argomenti della funzione, per esempio:
$$f(x) = x + 1$$
Se gli insiemi dominio e codominio non sono impliciti, è preferibile definire il comportamento della funzione in modo più rigoroso:
$$f(x) \ : \ A \to B$$
$$x \to x + 1$$

## Funzioni lineari
Nella forma scritta, le funzioni lineari sono spesso espresse come rette nella forma:
$$f(x) = mx +q$$
$$m, q \in A$$

> [!NOTE]
> Le funzioni lineari in analisi differiscono dalle funzioni lineari in algebra lineare e dagli omomorfismi in matematica discreta. Difatti sarebbe più corretto chiamare le funzioni della forma $f(x) = mx +q$ con il nome di _funzioni affini_ in quanto non rispettano le due proprietà delle funzioni lineari per $q \neq 0$. Nello specifico, le funzioni affini sono composte da una funzione lineare (in questo caso $mx$) ed una traslazione $q$ che sposta l'origine.

Chiamiamo $m$ in diversi modi: _pendenza della funzione_, _coefficiente di proporzionalità tra la variazione di $f$ e la variazione di $x$_, o _coefficiente angolare_. Quest'ultimo nome ha una radice geometrica: usando le formule trigonometriche, esce che $c = \tan{m}$ e, quindi, $m = \arctan{c}$.
![[Pasted image 20250302150101.png]]


> [!NOTE]
> Nel caso in cui $m \neq 0$, $f(x) = 0$ per $x = -\frac{q}{m}$ e $f(0) = q$.

## Rappresentazione delle funzioni
Le funzioni ad una variabile possono facilmente essere rappresentate su un sistema cartesiano (piano cartesiano) dove l'asse delle ascisse corrisponde alla _variabile indipendente $x$_, mentre quello delle ordinate corrisponde $f(x)$ e prende il nome di _variabile dipendente $y$_.

## Trasformazioni geometriche delle funzioni
- Data $f(x)$ il grafico di $f(x) + t$ è semplicemente traslato verticalmente di $t$ rispetto a $f$. 
- $-f(x)$ è $f(x)$ riflessa rispetto all'asse X
- $|f(x)|$ riflette verso l'alto solo la parte negativa
- $f(x +t)$ trasla orizzontalmente in base al segno di $t$ dove se $t$ è positivo la traslazione è a sinistra, altrimenti a destra
- $f(-x)$ è $f(x)$ riflessa rispetto all'asse Y
- $f(|x|)$ ha $f(x)$ per $x > 0$ ed anche per $x < 0$
- $t \cdot f(x)$ è $f(x)$ riscalata verticalmente se $t > 0$. Se $t < 0$ abbiamo $t \cdot -f(x)$ quindi i due effetti si combinano. Per $0 < t < 1$ si ha un "alleviamento" della funzione
- $f(t \cdot x)$ applica una dilatazione o contrazione orizzontalmente

Le trasformazioni geometriche si possono combinare. Il modo corretto di valutare gli effetti sul grafico di più trasformazioni è quello di scomporle in trasformazioni più elementari, come quelle descritte sopra.

> [!EXAMPLE]
> Presa $f(x) = \ln{(2x +1)}$ si vuole disegnare un grafico qualitativo della funzione. Sapendo la forma approssimativa del grafico della funzione $\ln$ è possibile tracciare un grafico qualitativo, ma è necessario sapere in quale punto la funzione interseca l'asse delle ascisse, ossia quando $\ln{(2x +1)} = 0$. È noto che $\ln{1} = 0$, e sappiamo che $\ln{2x} = 0$ per $x = \frac12$ in quanto $2 \cdot \frac12 = \frac22 = 1$ e $\ln{1} = 0$. A questo punto, sappiamo che $\ln{(2x +1)}$ è semplicemente traslato a sinistra di $1$, quindi $f(x) = 0$ per $x = \frac12 -1 = -\frac12$.

## Incremento, variazione e Quoziente di Newton
Sia $f \ : \ [a, b] \to \mathbb{R}$ e presi $x_1 \neq x_2 \in [a, b]$, definiamo:
$$\Delta x = x_2 - x_1$$
Come l'incremento o variazione tra le due $x$.

Inoltre, definiamo:
$$\Delta y = \Delta f = f(x_2) - f(x_1)$$
Come la variazione dei valori assunti da $f$ nei due punti $x_2, x_1$.

Possiamo stabilire un rapporto tra queste due grandezze usando il Quoziente di Newton:
$$\frac{\Delta y}{\Delta x} = \frac{f(x_2) - f(x_1)}{x_2 -x_1}$$
Osserviamo che:
$$x_2 = x_1 +(x_2 - x_1)$$
$$x_2 = x_1 + \Delta x$$
E quindi:
$$\frac{\Delta y}{\Delta x} = \frac{f(x_2) - f(x_1)}{x_2 -x_1} = \frac{f(x_1 +\Delta x) - f(x_1)}{\Delta x}$$
Questo permette di stabilire un fattore comune a numeratore e denominatore che tornerà utile più avanti.

## Pendenza di una funzione
Rappresentare le funzioni sul grafico permette di osservarne il comportamento visivamente. Questo rende più facile notare alcune caratteristiche della funzione, tra cui il fatto che possiede una pendenza. 

> [!TIP]
> Intuitivamente definiamo _ripida_ una salita che avanza (cresce) velocemente. Due rampe che salgono della stessa altezza $\Delta y$ possono essere più o meno ripide in base a quanto sono _lunghe_, ossia in base alla distanza orizzontale $\Delta x$ tra il punto di inizio e quello di fine. È, quindi, il rapporto $\frac{\Delta y}{\Delta x}$ tra queste due grandezze che da la _ripidità_ (pendenza) di una rampa, non tanto le singole grandezze.

Intuitivamente verrebbe, quindi, da calcolare $\frac{\Delta y}{\Delta x}$ con la formula fornita al punto precedente, ma nel fare ciò ci si imbatterebbe inevitabilmente in un quesito: che $x_2, x_1$ (e che $\Delta x$) scegliere? Per funzioni lineari questo non ha alcuna importanza, visto che la loro pendenza è costante ($m$), ma esistono funzioni come $x^2$ che visivamente non mantengono una pendenza costante:
![[Pasted image 20250302154301.png]]

## Limite del Quoziente di Newton
Supponiamo di voler ottenere la misurazione più precisa possibile della pendenza della funzione in un dato punto. Per farlo, è necessario scegliere $x_1, x_2$ il più vicini possibile in modo da avere $\Delta x \approx 0$, sapendo che $x_1 \neq x_2$ e quindi $\Delta x \neq 0 \ \forall x_1 \neq x_2$ (anche perché sarebbe impossibile calcolare una divisione per $0$). 

Questa necessità porta al concetto di limite che verrà esplorato in maggiore dettagli più avanti. Possiamo, quindi, scrivere il valore della pendenza di $f$ nel punto $x_1$ ($P_f(x_1)$) come:
$$P_f(x_1) = \lim_{\Delta x \to 0}{\frac{f(x_1 + \Delta x) - f(x_1)}{\Delta x}}$$

> [!TIP]
> Per calcolare questo limite in maniera approssimativa, basta porre $\Delta x = 0,01$, sostituire e svolgere i calcoli. Verranno poi introdotti dei metodi di risoluzione precisa dei limiti.

> [!IMPORTANT]
> Trovare la pendenza $P_f(x_1)$ di una funzione generica $f$ nel punto $x_1$ equivale a trovare la pendenza $m$ della funzione lineare $g$ (retta) tangente al punto $(x_1, f(x_1))$. Nel caso in cui $f$ sia essa stessa una funzione lineare (retta), la funzione tagente coinciderà con $f$, ossia $g = f$. Sapendo $P_f(x_1)$ è possibile determinare l'equazione della retta tangente al punto $(x_1, f(x_1))$: 
>$$f(x_1) = g(x_1) = mx_1 +q = P_f(x_1)x_1 +q$$
>$$g(x) = mx +q = P_f(x_1) +q$$
>$$q = g(x_1) - P_f(x_1)x_1 = f(x_1) - P_f(x_1)x_1$$
>$$g(x) = P_f(x_1)x +f(x_1) -P_f(x_1)x_1$$
>$$g(x) = P_f(x_1)(x -x_1) +f(x_1)$$

## Funzione pendenza
Sia $f$ una funzione definita su un intervallo $I$ su $\mathbb{R}$. Se esiste:$$\lim_{\Delta x \to 0}{\frac{f(c + \Delta x) - f(c)}{\Delta x}}$$Per tutti i punti $c \in I$, allora definiamo la funzione pendenza  come una funzione $f(c)\ \ : \ I \to \mathbb{R}$ che associa ad ogni punto $c$ la pendenza in quel punto: $c \to P_f(c)$. 

## Metodo grafico per il calcolo della pendenza
Il metodo grafico per la determinazione della pendenza in un punto richiede di disegnare la retta tangente al grafico in quel punto per poi cercare due punti diversi $(x_1, y_1), (x_2, y_2)$  appartenenti alla retta tangente dove sono facilmente individuabili dei valori per ascisse ed ordinate così da calcolare il Quoziente di Newton e, quindi, la pendenza.

## Funzione localmente dritta
Una funzione di dice _localmente dritta_ in un intervallo quando ingrandendo a sufficienza questa appare comportarsi in maniera lineare in quell'intervallo.
## Quando è possibile calcolare la pendenza
Non è sempre possibile calcolare la pendenza di una funzione in un punto. Per farlo, come affermato in precedenza, è necessario identificare la pendenza della retta tangente al grafico nel punto interessato. Tuttavia, è possibile che esistano più rette tangenti ad un punto con pendenze diverse. 

> [!EXAMPLE]
> La funzione $f(x) = |x|$ ha due rette tangenti nel punto $x = 0$ con pendenze diverse.
> ![[Pasted image 20250302164819.png]]

Questo concetto verrà poi esplorato meglio nel discutere i concetti di derivabilità e esistenza di un limite.
## Teorema 1
qualsiasi funzione $f(x) = mx +q$  e per qualsiasi scelta di $x_1, x_2$, il quoziente di Newton risulta sempre essere uguale a $m$. (perché $m$ è la pendenza della funzione).
\
### Dimostrazione 
$$\frac{\Delta y}{\Delta x} = \frac{f(x_2) - f(x_1)}{x_2 - x_1}$$
$$\frac{\Delta y}{\Delta x} = \frac{(mx_2 +q) - (mx_1 +q)}{x_2 - x_1}$$
$$\frac{\Delta y}{\Delta x} = \frac{mx_2 -mx_1}{x_2 - x_1}$$
$$\frac{\Delta y}{\Delta x} = \frac{m(x_2 -x_1)}{x_2 - x_1} = m$$

## Funzione derivata e derivabilità
Sia $f \ : \ [a, b] \to \mathbb{R}$ e $c \in [a, b]$, $f$ si dice _derivabile nel punto $c$_ se esiste finito il limite:
$$\lim_{\Delta x \to 0}{\frac{f(c + \Delta x) -f(c)}{\Delta x}}$$

 Se $f$ è derivabile in ogni punto del dominio, definiamo la funzione derivata prima $f'(x) \ : \ [a, b] \to \mathbb{R}$  che restituisce la pendenza della retta tangente nel punto $(x, f(x))$. 

> [!NOTE]
> La funzione derivata è una formalizzazione più rigorosa della funzione pendenza. Seguiranno ulteriori approfondimenti quando verrà trattato il concetto di esistenza di un limite.

## Teorema 2 (Monotonia)
Una funzione si dice monotona in un intervallo se è crescente o decrescente su questo intervallo.

 $f$ è monotona  crescente su un intervallo se e solo se $f' \geq 0$ in quello stesso intervallo.
 Analogamente, $f$ è monotona decrescente su un intervallo se e solo se $f' < 0$ sul medesimo intervallo. 

## Teorema 3 (Concavità e convessità)
Sia $f$ una funzione:
1. $f$ si dice convessa su un intervallo se e solo se $f'$ è monotona crescente in quell'intervallo, ossia $f'' \geq 0$ su quell'intervallo
2. $f$ si dice concava su un intervallo se e solo se $f'$ è monotona decrescente in quell'intervallo, ossia $f'' < 0$ su quell'intervallo

## Inverso della derivazione
Una volta ottenuta la derivata di una funzione è legittimo chiedersi se esista una correlazione biunivoca tra questa e la funzione originale e, quindi, se sia possibile risalire a quest'ultima sapendo solo la derivata.

Sfortunatamente, non è possibile identificare una sola $f$ data $f'$, ma infinite $f$ che differiscono solo per valore noto, ossia è possibile trovare infinite funzioni $g(x) = f(x) + c$. 

## Primitiva di una funzione
Data $f \ : \ [a, b] \to \mathbb{R}$, si dice primitiva di $f$ sull'intervallo $[a, b]$ una qualsiasi funzione $g \ : \ [a, b] \to \mathbb{R}$ tale che $f(x) = g'(x) \ \forall x \in [a, b]$. 

## Teorema 4
Sia $f \ : \ [a, b] \to \mathbb{R}$ e sia $g$ una primitiva di $f$ sull'intervallo $[a, b]$, allora anche $g + c$ è una primitiva di $f$ sull'intervallo $[a, b]$ per tutti i numeri $c$. 

### Dimostrazione
Per dimostrare che le primitive variano solo per un $c$ è necessario dimostrare che le costanti in una funzione vengono "uccise" quando si calcola la sua derivata.

Sia $f(x)$ una funzione derivabile qualsiasi e sia $g(x)$ definita come $f(x) + c$ per qualche $c \in \mathbb{R}$. Dimostriamo che:
$$\frac{\Delta y}{\Delta x} = \lim_{\Delta x \to 0}{\frac{f(x_1 + \Delta x) - f(x_1)}{\Delta x}} = \lim_{\Delta x \to 0}{\frac{g(x_1 + \Delta x) - g(x_1)}{\Delta x}} \ \ \forall x_1 \in dom(f)$$
Espandiamo la funzione $g$ usando la sua definizione:
$$\lim_{\Delta x \to 0}{\frac{f(x_1 + \Delta x) - f(x_1)}{\Delta x}} = \lim_{\Delta x \to 0}{\frac{(f(x_1 + \Delta x) + c) - (f(x_1) +c)}{\Delta x}} \ \ \forall x_1, c \in dom(f)$$
Nel secondo limite, risolviamo le parentesi a numeratore:
$$\lim_{\Delta x \to 0}{\frac{f(x_1 + \Delta x) - f(x_1)}{\Delta x}} = \lim_{\Delta x \to 0}{\frac{f(x_1 + \Delta x) + c -f(x_1) -c}{\Delta x}} \ \ \forall x_1, c \in dom(f)$$
A questo punto semplifichiamo $+c$ e $-c$:
$$\lim_{\Delta x \to 0}{\frac{f(x_1 + \Delta x) - f(x_1)}{\Delta x}} = \lim_{\Delta x \to 0}{\frac{f(x_1 + \Delta x) -f(x_1)}{\Delta x}} \ \ \forall x_1, c \in dom(f)$$

### Corollario
Siano $g, h$ due primitive di $f$ sull'intervallo $[a, b]$, allora $g$ ed $h$ differiscono solo da una costante, ossia $h - g$ è una funzione costante.