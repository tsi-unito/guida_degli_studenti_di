Appunti di Alessandro Salerno
Lezioni 4-6 Prof. J. Seiler

## Area di una funzione
Disegnando una funzione $f$ su un piano cartesiano, si ottiene un oggetto geometrico che, a seconda del comprtamento della funzione sottostante, può trovarsi sopra o sotto l'asse delle ascisse in ogni dato punto. La superficie di piano compresa tra l'asse delle ascisse ed il grafico della funzione è detta _area sottesa dal grafico_ e dati due punti, è possibile calcolarla con modaltà di diversa precisione.

### Area di funzioni costanti
Sia $f \ : \mathbb{R} \to \mathbb{R}$ una funzione costante definita come $f(x) = c$ per qualche $c \in \mathbb{R}$ e siano $a \neq b \in \mathbb{R}$ due valori del dominio. È possibile identificare un rettangolo sotteso dal grafico della funzione con base $b - a$ ed altezza $c$:
![[Pasted image 20250314193416.png]]

### Area di una funzione costante a tratti
Sia $f \ : \mathbb{R} \to \mathbb{R}$ una funzione costante a tratti, ossia una funzione il cui comportamento è costante all'interno di intervalli del dominio.![[Pasted image 20250314200225.png]]

> [!IMPORTANT]
> In questo caso diventa evidente che l'area sottesa dal grafico della funzione tra $a \neq b \in \mathbb{R}$ è la somma delle aree dei rettangoli costruiti nei singoli sottointervalli.
> 
> È necessario distinguere tra _area_ ed _area con segno_. In geometria del piano, è generalmente impossibile avere un oggetto con area negativa, ma questo diventa comune calcolando l'area sottesa dal grafico di una funzione. Sia $f(x) = c$ e siano $a \neq b \in dom(f)$, usando la procedura illustrata in precedenza, si ottiene un rettangolo con altezza $c < 0$ e quindi area $A = c(b - a)$ anch'essa negativa.
> 
> Nel caso delle funzioni costanti a tratti, l'area con segno può essere drasticamente diversa dall'area. Questo perché, nel sommare le aree dei vari sottointervalli, si ottengono contribuzioni positive e negative. Pertanto, in generale, per ottenere l'area senza segno di una funzione, è possibile:
> - Studiare il comportamento del segno della funzione $f$ e calcolare l'area a tratti, così da poter applicare il modulo alle aree negative prima di sommarle
> - Calcolare l'area di $|f|$

## Area di funzioni reali
Spesso si rende necessario calcolare l'area (con o senza segno) di una funzione il cui comportamento non è costante (a tratti o meno). 

### Soluzione approssimativa
È possibile trattare le funzioni continue come costanti a tratti ed ottenere un'approssimazione dell'area sottesa dal grafico. Per farlo, occorre stabilire un numero arbitrario di intervalli $N$ oltre ai due elementi $a \neq b$ del dominio. Ogni intervallo è di lunghezza $\frac{b - a}{N}$ e preso un elemento del dominio $z_i$ per ogni intervallo, è possibile descrivere l'area con segno approssimativa come:
$$A = \frac{b - a}{N}\sum_{i = 1}^N{f(z_i)}$$

### Formalizzazione
$$f \ : \ [a, b] \to \mathbb{R}$$
$$N \in \mathbb{Z} \ ; \ N \geq 1$$
$$a = x_0 < x_1 < ... < x_N = b$$
$$x_i = x_0 + i\frac{b - a}{N}$$
$$z_i \in (x_{i -1}, x_i)$$

### Formula del punto medio
La formula del punto medio è un'implementazione del metodo descritto sopra. Questa formula prende come $z_i$ il punto medio dell'intervallo $i$-esimo.
$$z_i = \frac{x_{i - 1} + x_i}{2}$$
$$A = \frac{b - a}{N}\sum_{i = 1}^N{f(z_i)} = \frac{b - a}{N}\sum_{i = 1}^N{f\left(\frac{x_{i-1} - x_i}{2}\right)}$$

> [!NOTE]
> È importante notare che diverse implementaizoni della suddivisione in intervalli costanti possono restituire valori diversi data la medesima $f$ ed i medesimi parametri $a, b, N$. Questo perché la scelta di $z_i$ influenza il risultato approssimativo.

## Area precisa di funzioni continue ed integrale definito
Per valutare l'area di una funzione in modo preciso, è necessario immaginare infiniti rettangoli di dimensioni infinitamente piccole. Per farlo, usiamo un limite. Se:
$$\lim_{N \to \infty}{\frac{b - a}{N}\sum_{i = 1}^N{f(z_i)}}$$
Esiste finito e non dipende dalla scelta dei punti $z_i$, allora il valore che si ottiene è detto integrale definito di $f$ sull'intervallo $[a, b]$ ed è indicato come:
$$\int_a^b{f(x)} \ dx$$

### Notazione
La formula sopra descrittà è detta _somma di Riemann_ e la notazione dell'integrale non è altro che "un'abbreviazione" del limite:
$$\int_a^b = \sum_{i = 1}^N$$
$$dx = \frac{b - a}{N}$$

## Teorema 5 (Torricelli-Barrow)
1. Sia $f$ derivabile nell'intervallo $[a,b]$ con funzione derivata $f'$. Allora $\int_a^b{f'(t) \ dt} = f(b) - f(a)$
2. Supponiamo che $f \ : \ [a, b] \to \mathbb{R}$ abbia una primitiva $F$ (cioè $F' =f$), allora $\int_a^b{f(t) \ dt} = F(b) - F(a)$

## Teorema 6 (Fondamentale del calcolo integrale)
Data $f \ : \ [a, b] \to \mathbb{R}$ una funzione integrabile e sia:
$$g(x) \ : \ [a, b] \to \mathbb{R} =  \int_a^x{f(t) \ dt}$$
Allora, $g$ è derivabile sull'intervallo $[a, b]$ ed è una primitiva di $f$. 

## Media integrale
Sia $f \ : \ [a, b] \to \mathbb{R}$ e, siano $z_1, ..., z_N \in [a, b]$ e sia $y_i = f(z_i)$, allora la media $m$ è descritta da:
$$m = \frac{y_1 + y_2 + ... + y_N}{N}$$
Ossia:
$$m = \frac{f(z_1) + f(z_2) + ... + f(z_N)}{N}$$
Che può essere riscritto come:
$$m = \frac{1}{N} \sum_{i = 1}^N{f(z_i)}$$
Possiamo usare le proprietà delle frazioni per portare quest'equazione in una forma già vista:
$$\frac{1}{N} = \frac{1}{b - a} \cdot \frac{b - a}{N}$$
$$m = \frac{1}{b - a} \cdot \frac{b - a}{N}\sum_{i = 1}^N{f(z_i)}$$
$$m = \frac{1}{b - a} \int_a^b{f(t) \ dt}$$


## Proprietà della funzione modulo
La funzione modulo $|x|$ è definita come:
$$|x| = \begin{cases}
x \ : \ x \geq 0 \\
-x \ : \ x < 0
\end{cases}$$
Questa funzione presenta le seguenti proprietà:
- L'unico numero per cui $|x| = 0$ è $x = 0$
- $|a \cdot b| = |a| \cdot |b|$
- $|-a| = |a|$
- $|a + b| \leq |a| + |b|$ (Disuguaglianza triangolare)
- $\left||a| - |b|\right| \leq |a - b|$ 
- Dati due punti sulla retta reale, la distanza tra loro è la lunghezza del segmento che li unisce. In altre parole, la distanza è data da $|b - a|$ o, per le proprietà viste prima, anche da $|a - b|$. Le proprietà del modulo si applicano anche alla funzione $d$ che descrive la distanza
- Due punti si dicono "vicini" se la distanza è qualitativamente "piccola" 

## Intorno
Dato $c \in \mathbb{R}$ si dice _intorno di centro $c$ e raggio $r$ ($r > 0$)_ l'insieme:
$$I_r(c) = \{x \in \mathbb{R} \ | \ d(x, c)< r \}$$
$$I_r(c) = \{x \in \mathbb{R} \ | \ c - r < x < c + r \}$$
$$I_r(c) = (c -r, c+r)$$

### Proprietà vera definitivamente
Si dice che una proprietà è vera definitivamente per $x \to c$  se esiste un $r >0$ tale per cui tale proprietà è vera per ogni $x \in I_r(c)$ tranne al più per $x = c$. 

> [!IMPORTANT]
> Basta che esista **un intorno** per cui questo è vero. Non è necessario che l'intorno sia _ottimale_.

### Retta reale estesa ed intorno di infinito
Introduciamo $\overline{\mathbb{R}} = \mathbb{R} \cup \{-\infty, +\infty\}$. Un intorno di $\begin{cases}+\infty\\-\infty\end{cases}$  è un intervallo definiti come:
$$\begin{cases}
I_a(+\infty) = (a, +\infty) \\
I_a(-\infty) = (-\infty, a)
\end{cases} \ \ a \in \mathbb{R}$$

#### Proprietà definitivamente vera all'infinito
Si dice che una proprietà è vera definitivamente per $x \to \pm\infty$ se esiste un UN $a \in \mathbb{R}$ tale per cui la proprietà è vera per ogni:
$$\begin{cases}
x \in I_{a}(+\infty) \\
x \in I_{a}(-\infty)
\end{cases}$$
## Limiti finiti al finito
Data una funzione definita vicino ad un punto $c$, $f \ : \ I_r(c) - \{c\} \to \mathbb{R}$ per qualche $r > 0$, si dice che $f$ ammette limite finito $l$ per $x \to c$ e si scrive:$$l = \lim_{x \to c}{f(x)}$$se:
$$\forall \epsilon > 0 \ \exists \delta > 0 \ | \ x \in I_\delta(c) - \{c\} \to f(x) \in I_\epsilon(l)$$

> [!NOTE]
> Il limite per $x \to c$ non richiede alcun comportamento specifico di $f$ nel punto $c$ stesso. $f(c)$ potrebbe essere diverso dal limite, potrebbe anche non esistere.

