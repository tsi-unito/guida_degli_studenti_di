Appunti di Alessandro Salerno
Lezioni 12-13 Prof. J. Seiler
## Approssimazione locale di funzioni (Ordine 1)
Sia $I$ intervallo, $c \in I$, $f \ : \ I \to \mathbb{R}$ derivabile su $I$. 

Definiamo il polinomio di Taylor di ordine 1 di $f$ centrato nel punto $c$:
$$ T_{1,c}(x) = f(c) +f'(c)(x - c) $$
Con notazione:
- 1 indica che è una retta (la retta tangente alla funzione, un polinomio di primo grado)
- $c$ indica il punto in cui si calcola la derivata 

Trattandosi di un'approssimazione, è possibile definire l'errore come:
$$ E_1(x) = | f(x) -T_{1,c}(x) | $$
Osserviamo che:
- L'approssimazione con retta tangente è esatta in un solo punto, ossia in $x = c$ ($E_1(c) = 0$)
- $E_1(x)$ è una funzione continua in quanto differenza di due funzioni continue

> [!IMPORTANT]
> Il polinomio di Taylor $T_{1, c}$ è l'unico polinomio di grado 1 per cui valgono:
> $$ \begin{cases}
> T_{1, c}(c) = f(c) \\
> T'_{1, c}(c) = f'(c)
> \end{cases} $$

## Approssimazione locale di funzioni (Ordine 2)
Alcune funzioni, come per esempio $\sin{x}$, assumono comportamenti più facili da approssimare localmente con funzioni di secondo grado (parabole) piuttosto che con rette. Definiamo, quindi, un polinomio di approssimazione di ordine 2 come:
$$  p(x) = \alpha(x - c)^2 +\beta(x - c) +\gamma  $$
$$ \alpha, \beta, \gamma \in \mathbb{R} $$

Per essere un polinomio di Taylor, deve rispettare:
$$  \begin{cases}
p(c) = f(c) \\
p'(c) = f'(c) \\
p''(c) = f''(c)
\end{cases} $$

Si può osservare che ci sono tre condizioni e tre parametri $\alpha, \beta, \gamma$, quindi si può intuire che la soluzione sarà unica.
- $p(c) = f(c) \leftrightarrow \gamma = p(c)$
- $p'(c) = f'(c) \leftrightarrow \beta = f'(c)$
- $p''(c) = f''(c) \leftrightarrow \alpha = \frac12f''(c)$

Dunque, l'unico polinomio di ordine 2 con queste caratteristiche è:
$$ T_{2, c}(x) = p(x) = f(c) + f'(c)(x -c) +\frac12f''(c)(x -c)^2 $$

## Teorema 19 (Polinomio di Taylor/McLaurin)
Sia $f \ : \ I \to \mathbb{R}$ $n$-volte derivabile su $I$. Esiste un unico polinomio $p$ di ordine $n$ tale che 
- $p(c) = f(c)$
- $p'(c) = f'(c)$
- $p''(c) = f''(c)$
- ...
- $p^{(n)}(c) = f^{(n)}$
Chiamiamo $T_{n, c}(x) = p(x)$ polinomio di Taylor di ordine $n$ di $f$ centrato in $c$, calcolato ocme:
$$ T_{n,c}(x) = f(c) +f'(c)(x - c) +\frac12f''(c)(x -c)^2 + \frac{1}{3!}f'''(c)(x - c)^3 + ... + \frac{1}{n!}f^{(n)}(c)(x - c)^n $$
Ossia:
$$ T_{n,c}(x) = \sum_{k = 0}^n{\frac{1}{k!}f^{(k)}(c)(x - c)^k} $$

> [!NOTE]
> Per convenzione, $0! = 1$ e $f^{(0)} = f$.

> [!IMPORTANT]
> È noto come Polinomio di McLaurin il polinoimo di Taylor centrato in $0$ ($c = 0$).

## Relazione tra funzione e polinomio di Taylor
La relazione tra la funzione ed il polinomio di Taylor:
$$ R_n(x) = f(x) -T_{n, c}(x) $$
$$ E_n(x) = |R_n(x)| $$
Dal Teorema di Lagrange segue che:
$$ c < x $$
$$ [c, x] \subseteq I $$
$$ f'(z) = \frac{f(x) - f(c)}{x - c} $$
$$ f(x) = f(c) +f'(z)(x - c) $$
Notiamo che $f(c)$ è il valore della funzione nel punto, quindi $f'(z)(x - c)$ è il resto $R_0(x)$. Questo è noto come polinomio di Taylor con resto di Lagrange.

## Formula di Taylor con resto di Lagrange
Sia $f \in C^{(n + 1)}(I)$:
$$ \forall c, x \in I \ \exists z \in (c, x) \ oppure \ z \in (x, c) \ : \ f(x) = T_{n, c}(x) + R_n(x) = T_{n, c}(x) +\frac{1}{(n + 1)!}f^{(n + 1)}(z)(x - c)^{n + 1} $$
Quindi:
$$ R_n(x) = \frac{1}{(n + 1)!}f^{(n + 1)}(z)(x - c)^{n + 1} $$

### Corollario
$$ E_n(x) = \left| \frac{1}{(n + 1)!}f^{(n + 1)}(z)(x - c) \right| $$
$$ E_n(x) =  \max_{z \in [c, x] \ opp \ [x, c]}{ \left| f^{(n + 1)}(z) \right| + | x - c |^{n + 1} } $$

In particolare, se $|f^{(n + 1)}(x)| \leq M \ \forall x \in I$, allora $$ E_N(x) \leq \frac{M}{(n + 1)!}|x - c|^{n + 1} $$
## Successioni numeriche
Una successione è una funzione $a \ : \ \{n \in \mathbb{Z} \ | \ n > n_0\} \to \mathbb{R}$. La differenza con le funzioni osservate finora è che il dominio di una successione è un insieme discreto, a differenza degli intervalli che sono continui.

### Notazione
Generalmente, le successioni sono scritte come $\{a_n\}_{n = 1}^{+\infty}$, ma esistono forme abbreviate come $\{a_n\}$ usate quando non è necessario specificare il range.

### Definizioni
Una successione $a_n$ si dice monotona crescente se $a_{n + 1} \geq a _n$ e decrescente se $a_{n + 1} < a_n$ per tutti gli $n$. 

Una successione si dice inferiormente limitata se:
$$ \exists m \ : \ a_n \geq m \ \forall n $$
E si dice limitata superiormente se:
$$ \exists M \ : \ a_n < M \ \forall n$$

La successione si dice convergente ad un valore $l$ se:
$$ \lim_{n \to +\infty}{a_n} = l $$
_La definizione del limite è la stessa delle funzioni_

Una successione si dice divergente a $\pm\infty$ se:
$$  \lim_{n \to +\infty}{a_n} = \pm\infty $$
Le successioni che non sono né convergenti né divergenti si dicono indeterminate.

### Teorema 20
Se una successione è convergente, allora la successione è anche limitata. 

### Teorema 21
Una successione monotona è convergente o divergente, non può essere indeterminata.

## Successione geometrica
Una successione $\{a_n\}$ si dice geometrica se esistono numeri $a_0, q \in \mathbb{R}$ tali che:
$$ a_n = q^n \cdot a_0 $$
Alternativamente, definita per ricorrenza come:
$$ a_{n + 1} = q \cdot a_n $$
Il numero $q$ è detto _ragione della successione_. Fissando $a_0 = 1$, osserviamo che:
- Per $q > 1$, $a_n$ divergente a $+\infty$
- $0 < q < 1$, $a_n$ converge a $0$ per $n \to +\infty$
- Per $-1 < q < 0$ si ha $q = -\frac{x}{y}$ con $y > x$ e $x > 0$ ossia $q = (-x)^n\frac{1}{y^ n}$ converge a $0$ per $x \to +\infty$ per eccesso e per difetto, in quanto a seconda della parità di $n$ si ha $a_n = |q|^n$ o $a_n = -|q|^n$
- $q < -1$, quindi $q^n = (-1)^n \cdot |q|^n$ diverge a $\pm\infty$ per $x \to +\infty$ in base alla parità di $n$: per $n$ pari si ha $(-1)^n = 1$ e quindi $a_n = |q|^n$ (uguale al caso $q > 1$), mentre per $n$ dispari si ha $(-1)^n = -1$ e quindi $a_n = -|q|^n$ (ossia come $x > 1$ riflesso rispetto alle ascisse)
