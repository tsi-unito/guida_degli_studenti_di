![LICENSE](https://img.shields.io/badge/license-CC%20BY--SA%204.0-blue)
![GitHub Repo stars](https://img.shields.io/github/stars/stefa168/guida_degli_studenti_di?style=social)
![GitHub contributors](https://img.shields.io/github/contributors/stefa168/guida_degli_studenti_di?style=plastic)

<span style="display: flex; align-items:flex-end">
  <h1>La guida <strong>degli</strong> Studenti</h1>
  <img style="vertical-align: middle" src="./images/encyclopedia-1.1s-120px.svg" alt="Pila di libri"/>
</span>

## Dipartimento d'Informatica, UniTO

## Cos'è questo repository?

L'idea è di comporre un documento "vivente" che possa essere d'aiuto agli studenti del Dipartimento d'Informatica
dell'Università degli Studi di Torino.

Il repository è da immaginare in questo caso come un archivio, contenente:

- Esperienze degli studenti
- Appunti prodotti dagli studenti e resi pubblici (grazie!)
- Prove d'esame degli anni passati
- Domande degli esami (e risposte)
- Guide per aiutare gli studenti nella vita universitaria (di varia complessità)

## Come posso contribuire?

Nonostante l'organizzazione e la struttura del repository sia ancora da finalizzare, abbiamo comunque una serie di linee
guida per chi ha il piacere di contribuire.

### Materie

Questa sezione si riferisce alla cartella [Materie](Materie)

#### Appunti

Dal momento che non bastano mai, e ogni anno comunque i programmi cambiano un po', gli appunti sono sempre utili e ben
accetti.

In generale sono preferibili se in forma digitale, e ancora meglio se sono forniti assieme al sorgente (ad esempio LaTeX
o Markdown).
In ogni caso, dei PDF col testo selezionabile vanno più che bene.

Per maggiori informazioni sull'aggiunta di appunti, ti invito a leggere [le indicazioni nella sezione materie](Materie).

#### Prove d'esame

Come per gli appunti, anche le prove d'esame sono ben accette! Come prima, ti invito a
leggere [le indicazioni nella sezione materie](Materie).

### Guide

Come abbiamo accennato precedentemente, questo repository non è solo un archivio, ma punta a essere una piccola guida.

Abbiamo notato che ci sono molti argomenti sul sito dell'Ateneo e del Dipartimento che non sono ben spiegati, o che sono
nascosti in luoghi non facilmente accessibili. Per questo motivo abbiamo pensato che fosse utile per tutti avere una
knowledgebase degli argomenti più "popolari".

Al momento le guide non sono tante, ma puntiamo ad aggiungerne di più per fornire indicazioni agli studenti, su
argomenti che vanno dall'immatricolazione fino al procedimento per la laurea.

Un goal sarà anche indicare per i corsi effettivamente cosa si fa, abbastanza nei dettagli, ma spiegato senza troppe
complicazioni. Stessa cosa per i progetti.

Questo può essere utile per capire per quali corsi un certo corso può essere utile successivamente, o per comprendere
meglio se interessi al lettore o meno (a volte i nomi sono fuorvianti e anche le descrizioni non sono sempre chiarissime
o aggiornate).

### Linee Guida per le contribuzioni

Per adesso abbiamo pensato ad alcune linee guida "base" che è suggerito tenere a mente:

- Indicare per ogni risorsa link **ufficiali** (dipartimento, ateneo, ...), preferibilmente che non possano "cadere"
- I messaggi di commit **devono** essere significativi e autodescrittivi, nonché non troppo
  grossi. [Si veda questo articolo per alcuni chiarimenti](https://cbea.ms/git-commit/).
- In più, i messaggi di commit devono seguire la strategia
  dei [conventional commits](https://www.conventionalcommits.org/en/v1.0.0/), specificando se possibile lo scope.
- Se vengono caricati files provenienti da altri siti (che lo permettono), indicarne la provenienza. In genere se è
  materiale per un corso, un file README nella directory va più che bene.
- All'upload degli appunti di una nuova materia, inserirli dentro una apposita cartella `Appunti` creata nella root.
- Non sarà accettato materiale dei docenti (slides loro, senza appunti o simili di uno studente)

Per favore, qualunque suggerimento, issue o pull request che vi venga in mente fatela!

Una piccola nota finale: l'unico scopo del repository è essere una risorsa utile per la vita universitaria, NON un modo
per copiare o condividere materiale che non è condivisibile. Ci riserviamo l'ultima parola sulle decisioni.

~ _Il [Team Studentesco Informatica](https://tsi-unito.github.io/)_ :)

## Licenza

Tutto il materiale coperto da copyright è coperto dalla propria licenza; il resto del repository (comprese le
contribuzioni) è sotto
licenza [Creative Commons Attribution-ShareAlike 4.0 International](https://creativecommons.org/licenses/by-sa/4.0/).

Fare riferimento al file LICENSE per maggiori informazioni.
